## Laboratorium 1

Instrukcje
1. Proszę napisać, skompilować i uruchomić za pomocą linii poleceń swój pierwszy program Witaj Świecie, który będzie na ekranie wyświetlał ten właśnie napis.
   Proszę zmodyfikować program tak by zamiast Witaj Świecie program wyświetlał Witaj ${twojeImie} gdzie ${twojeImie} podawane jest jako argument wiersza poleceń.

2. Proszę napisać program, który na wejściu przyjmować będzie liczbę stopni Celsjusza, a na wyjściu zwróci liczbę stopni Fahrenheita.
   * Proszę zmodyfikować program tak, aby można było wybierać pomiędzy konwersją Celsjusz -> Fahrenheit a Fahrenheit -> Celsjusz.
   * Proszę dodać do tego stopnie w skali Kelvina i możliwość wyboru skali początkowej i docelowej.
   * Proszę zmodyfikować program tak, aby wyniki podawany był z dokładnością do dwóch miejsc po przecinku.

3. Proszę napisać program, który jako argument będzie przyjmować datę w formacie "YYYY-MM-DD" a na wyjściu wyświetlać nazwę miesiąca oraz liczbę dni w miesiącu. Proszę skorzystać z instrukcji warunkowych.
   * Proszę zmodyfikować program tak, aby robił to samo, ale z wykorzystaniem wyrażenia switch.
   * Jeżeli podczas tworzenia kodu nie zostały uwzględnione lata przestępne, to proszę zmodyfikować program tak, aby były uwzględniane.

4. Proszę napisać program, który po uruchomieniu będzie pytać się o login i hasło użytkownika, a następnie pokazywać wiadomość czy próba logowania się udała. Jako bazę użytkowników można wykorzystać Mapę a do wczytywania danych klasę Scanner.
   * Proszę zmodyfikować program tak by zamiast klasy Scanner wykorzystywał klasę Console.

5. Proszę napisać program, który wczytuje z pliku macierz N x N i sprawdza, czy jest ona kwadratem magicznym.